VI. Moduláramkör készítése újraömlesztéses felületszerelési (SMT) technológiával

VI. Moduláramkör készítése újraömlesztéses felületszerelési (SMT)
technológiával
A mérés célja: felületszerelési, stencilnyomtatási technológia megismerése.
A mérési feladat: működőképes áramkör elkészítése; nyomtatott huzalozású lemezre forraszpaszta
felnyomtatása, alkatrészek beültetése és az áramkör ellenőrzése.
A mérés elvégzésével megszerezhető képességek:
forraszpaszták,
azok
nyomtatási
technológiájának, beültető gépek működésének, újraömlesztő kemence működésének megismerése.
A mérés során felmerülő fogalmak rövid meghatározása:
Felületi szereléstechnológia (SMT- Surface Mount Technology): olyan eljárás, amelynél a
speciálisan e célra kialakított felületre szerelhető alkatrészeket (SMD- Surface Mounted Devices,
a továbbiakban SM alkatrészek) a szerelőlemez felületén kialakított forrasztási felületekhez (padekhez) mechanikusan kötik, amely villamos összeköttetést is biztosít. A kötési technológia az esetek
döntő többségében forrasztás, ritkán pl. hőre érzékeny alkatrészeknél vezető ragasztás. Az SM
alkatrészeket felülethez simuló kivezetőkkel ellátva vagy azok nélkül, forrasztási felülettel ellátva
forgalmazzák (1. ábra). Napjainkban a szerelőlemezre ültetett alkatrészek 95 %-a SMD, míg a
furatszereltek mindössze 5 %-ot tesznek ki.
Passzív SM alkatrészek: a legáltalánosabban használt típusok, az ún. chip ellenállások. Ezek
többnyire Al2O3 kerámiahordozón vastagréteg technológiával megvalósított rétegellenállások. A
védőüveg rétegre szitanyomtatással vagy lézeres gravírozással viszik fel a három karakterből álló
értékkódot (ennek dekódolása pl. 683 – 68x103 ohm). Az ellenállások méretét (2. ábra)
négykarakteres méretkóddal adják meg (az l és d értéke 10 mil-ben, 10 mil=254 Pm):

1. ábra. A felületre szerelhető alkatrészek alaptípusai

2. ábra. Chip ellenállás méretkódjának értelmezése

Például a 1206 méretkódú chip ellenállás geometriai méretei: l = 12 x 254 Pm # 3 mm, d =
6 x 254 Pm # 1,5 mm. Jelenleg a legkisebb chip ellenállás méretkódja 01005 (0,4x0,2 mm).

35

Elektronikai technológia és anyagismeret laboratórium

Felületre szerelhető tok és IC típusok:

SOT-23 és
SOT-89
tranzisztorok

SOIC

QFP
48, 120
kivezetővel

BGA

QFN
16, 32
kivezetővel

3. ábra. Felületre szerelhető IC tok-típusok felépítése

Forraszanyag: A forrasztott kötést az összekötendő elemeknél kisebb olvadáspontú, azoktól
különböző anyag (forraszanyag, röviden forrasz) hozza létre. A forrasztott (adhéziós-diffúziós)
kötés a felmelegítési ciklusban alakul ki. A forrasz megömlik, nedvesíti az elemek felületét, létrejön
a forrasz folyékony állapotában a kötés, ami azután lehűléskor megdermed, és mechanikailag
szilárddá válik. A forrasz terülését, kúszását a forrasztandó felületen a felületi feszültségből
származó erők határozzák meg. Csak a tiszta, oxidmentes felületeket nedvesíti jól a forrasz, ezért a
forrasztandó felületeket tisztítani és oxidmentesíteni kell. A forrasztási művelet alatt ezt a feladatot
látja el a forraszanyaggal együtt adagolt folyasztószer (flux).
A felületi szereléstechnológia a forraszpasztát (solder paste) alkalmazza, mely a folyasztószerbe
elkevert forrasz gömböcskékből áll, a gömböcskék átmérője ~20…50 Pm, a forraszpaszta
fémtartalma kb. 89…91 súly%.

36

VI. Moduláramkör készítése újraömlesztéses felületszerelési (SMT) technológiával

Forraszpaszták: eltérő viszkozitással gyártják (800…2200 P, 25 qC-on) attól függően, hogy azok
stencil nyomtatással vagy tűs cseppadagolással kerülnek-e felhordásra. (1 P = 1 Poise = 1
dyn*sec/cm2) A paszták különálló típusát képezik azok, amelyeket N2 atmoszférában lehet
megömleszteni. Környezetvédelmi okokból a modern flux-ok VOC-t (Volatile Organic Compound),
azaz illékony szerves vegyületet nem tartalmaznak. Halogénmentesek és forrasztás után nem kell a
hordozót lemosni („no-clean” paszták). A flux-ok a forraszpaszták 9-10 súly %-át teszik ki. Túl
magas forrasztási hőmérséklet, vagy hosszú forrasztási idő a műanyag tokozású alkatrészek
károsodásához, vagy a vezetőrétegek forraszanyagba oldódásához vezethet. Nehezen eltávolítható
szennyeződést és későbbi gondokat okozhat a folyasztószer-maradványok túlmelegedés hatására
bekövetkező bomlástermékeinek visszamaradása is. Az első és második táblázat mutatja be a
különböző ötvözeteket, olvadásponttal.
1. táblázat - Ólommentes forrasz (lead-free solder) ötvözetek:
- 96,5Sn3Ag0,5Cu

Ón-Ezüst-Réz

op. 217

- 96,5Sn3,5Ag

Ón-Ezüst

op. 221

- 99,3Sn0,7Cu

Ón-Réz paszta

op. 227

2. táblázat - Hagyományos ólomtartalmú (leaded) forraszok
- 63Sn37Pb

eutektikus Ón-Ólom

op. ~185

- 60Sn40Pb

Ón-Ólom

op. ~188

- 62Sn36Pb2Ag

Ón-Ólom-Ezüst

op. 179

Az ólom mérgező anyag, ezért EU előírás szerint 2006. július 1-től használatát be kellett szüntetni
(a mérgező anyagok, mint pl. az ólom, higany, kadmium tömegarányos jelenléte maximum 0,1 %
lehet), viszont speciális esetekben még engedélyezett ólom tartalmú szerkezetek, paszták használata
(pl.: autó-elektronika, orvoselektronika).
Az alkatrész-beültető gépek típusai
x
x
x

Kézi pick-and-place gépek: a tárból az alkatrészek felvétele, majd ezek beültetése a
szerelőlemezbe egyesével, kézi működtetéssel végezhető.
Automata pick-and-place gépek: az alkatrészeket a tárból egyenként felvevő (pick) majd
azokat a szerelőlemezre egyenként beültető (place) programvezérelt automaták.
Collect-and-place gépek: a tárból egyszerre több alkatrészt felvételére (collect) képes, majd
azokat a szerelőlemezre sorban beültető (place) programvezérelt automaták.

A mérés menete
1. Az újraömlesztéses forrasztási technológia műveleti lépései a laborgyakorlat során
1.1. Forraszpaszta felvitele a forrasztási felületekre stencilnyomtatással
A hordozó felületére kézi stencilnyomtató berendezéssel visszük fel a kívánt paszta mennyiséget. A
paszta stencilre való felkenése után késsel kenjük a forrasztási felületekre a pasztát. Figyelni kell a
kés folyamatos egyirányú mozgatására az egyenletes felvitel érdekében.

4. ábra. Stencilnyomtatás folyamata

37

Elektronikai technológia és anyagismeret laboratórium

1.2. A felületre szerelhető SM alkatrészek beültetése a topológiai terv alapján a forraszpaszta
lenyomatokba, kézi működtetésű pick-and-place berendezéssel.
A beültető gép működése során az alkatrészeket egyesével ülteti be topológiai terv alapján a
forrasztási felületekre. A kézi működtetésű félautomata berendezés esetében lehetőség van
számítógépes vezérlésre. Ilyenkor az alkatrészek sorrendjét, a tár helyét és a beültetés helyét
megjelöli a gép, de kézzel kell a beültető fejet mozgatni.

5. ábra. SMD beültető gép részei

2.
1.

3.

6. ábra. SMD beültető gép működésének folyamata:
1. alkatrész felvétele 2. alkatrész pozícióba mozgatása 3. alkatrész lehelyezése

7. ábra. Automata revolver-fejes beültető gép

38

VI. Moduláramkör készítése újraömlesztéses felületszerelési (SMT) technológiával

1.3. Újraömlesztéses forrasztás.
Az SMD alkatrészek beforrasztása újraömlesztéses (reflow) technológiával, kemencében.

8. ábra. Újraömlesztéses kemence keresztmetszeti képe

250
200
150
100
50
0

előmelegítés I

előmelegítés II

gyors
felfűtés

hőntartás

gyors lehűtés

ólommentes
forrasz
Pb-Sn forrasz
0

50

100

150

200

250

t[sec]

9. ábra. Újraömlesztéses forrasztás hőprofilja

Az ólommentes forraszok és a hozzájuk kapcsolódó magasabb hőmérsékletű hőprofil több
problémát is felvet. Mint a 9. ábrán látható, az ólommentes hőprofil helyenként akár 20-30 °C-al is
magasabb hőmérsékleti adatokat mutat. A felfűtés és hőntartás ideje is hosszabb. Ez a hőmérsékleti
különbség a különböző alkatrészeket (műanyag tok, BGA) megviselheti.
Az újraömlesztéses forrasztási eljárás leggyakoribb hibái közé tartoznak: alkatrészek elcsúszása,
alkatrészek elfordulása, sírkő effektus, forraszgömbök képződése a forrasztás környezetében,
zárványképződés a forraszanyagban.
A laborgyakorlat során Eurocircuits eC-reflow-mate infrasugaras újraömlesztő kemence
használatával a forrasztjuk be az alkatrészeket. A kemence hátulján található kapcsolóval helyezzük
üzembe a berendezést, majd a berendezéshez csatlakoztatott számítógépen elindítjuk az eC-reflowpilot szoftvert. A kemence tálcáját az OPEN gomb megnyomásával kinyitjuk, majd erre helyezzük
el az elkészült hallgatói NYÁK-okat, lehetőség szerint a munkatér közepére. A gép tálcájához
rögzített hőelem mérő végét a középponthoz legközelebb lévő áramköri hordozó (lehetőség szerinti)
fém felületéhez ragasztjuk Kapton szalaggal. Ezután becsukjuk a kemence ajtaját.
A szoftver segítségével elkészítjük a használni kívánt hőprofilt, melynek beállításakor az alábbi
paramétereket alkalmazzuk. A beállítási lehetőségek a work » edit temperature útvonalon keresztül
érhetőek el, illetve a furnance » parameter menüpontban. A beállításokat a 3. táblázat tartalmazza.
A parameter menüpont set temperature parancsa az előmelegítő (pre-heat) beállításáért felel, a
reflow hold time pedig azt mutatja meg, hogy az eszköz mennyi ideig tartsa a csúcshőmérsékleten a
munkatér hőmérsékletét.
A profil elkészülte után a download ikonra kattintva elküldjük azt a berendezésnek, mely USB
porton keresztül kommunikál a számítógéppel. A play ikonnal elindítjuk a forrasztást. A művelet
során három hőelem által mért hőmérsékletet monitoroz a szoftver: furnance (felső hőelem), pre
heater (alsó hőelem) és ext. sensor (a NYÁK-ra rögzített hőelem). A program lefutása után a
kemence ajtaja automatikusan kinyílik, erre külön figyelmet kell szentelni. A mért diagramokat
PDF formátumban elmenthetjük. Ehhez a file » printer setup menüben ki kell választanunk a
megfelelő printer programot. A file » print-re kattintva elkészül a dokumentum. A kész áramköröket
szabad levegőn történő konvekciós hűlés után kesztyű segítségével kivehetjük a mintatartó tálcáról.

39

Elektronikai technológia és anyagismeret laboratórium

3. táblázat – Kemence beállításának javasolt paraméterei

work/edit temp.

furnace/parameter

Temp. point 1
Temp. point 2
Temp. point 3
Temp. point 4
Temp. point 5
Temp. point 6
set temperature
reflow hold time

Hőmérséklet [°C]
25
190
190
235
190
25
160
-

Idő [sec]
0
20
110
240
270
300
10

kezelőszervek
belső munkatér
mintatartó tálca

10. ábra. eC-reflow-mate infrasugaras kemence

1.4. Az áramkör működőképességének a vizsgálata. Tesztelés.
A laborban rendelkezésre álló mérő- és vizsgáló berendezésekkel a forrasztásból adódó esetleges
szakadások, rövidzárak javításra kerülnek. Az USB villogó tesztelése számítógépes porton vagy
USB-HUB eszközön keresztül történik.

Ellenőrző kérdések
1. Miért előnyös az SM technológia alkalmazása?
2. Sorolja fel a főbb SM tok típusokat!
3. Jellemezze az ólommentes forraszpasztákat, sorolja fel összetételüket!
4. Sorolja fel az újraömlesztéses forrasztási technológia lépéseit!
5. Vázolja a beültető gépek működési elvét!
6. Melyek az újraömlesztéses forrasztási eljárás leggyakoribb hibái?
A forrasztókemencét az Eurocircuits Kft. biztosította
a hallgatói mérésekhez.
http://www.eurocircuits.hu

40

