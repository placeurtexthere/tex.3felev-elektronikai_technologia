Moduláramkör készítése kézi forrasztási technológiával
A mérés célja: a kézi forrasztási technológia megismerése felület-és furatszerelt alkatrészeken.
A mérési feladat: működőképes áramkör elkészítése; felületszerelt (SM) és furatszerelt (TH)
alkatrészek beültetése, kézi beforrasztása a nyomtatott huzalozású lemezre, furatszerelt alkatrészek
lábhajlítása, lábak méretre vágása, a PIC (programozható integrált áramkör) felprogramozása és az
áramkör ellenőrzése.

A mérés elvégzésével megszerezhető képességek: a forraszhuzalok, forrasztópákák és
használatuk megismerése, a helyes kézi forrasztás sorrendje és üteme SM és TH alkatrészek esetén,
forrasztások kézi javításának (rework) alapjai, minőségellenőrzés, fontosabb kézi forrasztási
szabványok.

A mérés során felmerülő fogalmak rövid meghatározása
Forrasztás
Anyaggal záró adhéziós-diffúziós kötés; a két vagy több összekötendő elemet egy azoktól
különböző harmadik, alacsonyabb olvadáspontú fém (forrasz) segítségével kötjük össze. Anyagi
szinten a kötést az intermetallikus réteg valósítja meg. Ez mechanikai és elektromos kötést egyaránt
kialakít.
Javítás, rework
Automatizált gyártási technológiával készült moduláramkörök nem megfelelő forrasztásainak vagy
hibáinak kézi javítása, amennyiben a termék minőségi és megbízhatósági szintje ezt megengedi. A
legnagyobb megbízhatóságra kötelezett termékek esetén - pl. repülés- vagy autóelektronikai, orvosi,
életvédelmi áramkörök - TILOS bármilyen javítást végezni! A javításhoz kapcsolódó rework
szabvány: IPC-7711.
Forraszötvözetek kézi forrasztáshoz
Több, az elektronikában általában használatos ólomtartalmú és ólommentes (RoHS) ötvözetet
alkalmazunk, pl. Sn63Pb37 eutektikus (op. 183 °C); SAC305 (Sn96,5Ag3,0Cu0,5) (op. 217 °C);
Sn42Bi58 (op. 139-141 °C). Javításnál az eredetivel megegyező vagy ahhoz közel álló ötvözetet
használjunk!
Forraszhuzal
Kézi forrasztáshoz használt forrasz kivitel. Folyasztószerrel (flux) töltött (egy vagy többcsatornás) ez az általánosan használt; vagy tömör - igen ritkán alkalmazzák. Átmérőjét mindig az adott
forrasztási ponthoz válasszuk meg (3-4 mm hosszú forraszhuzal legyen elegendő egy
csomóponthoz). Például: d = 0,25-0,5 mm átmérővel kis SMT-hez; d= 0,7 mm nagy SMD, kis
THT; d= 1 mm THT-hoz.
Folyasztószer kézi forrasztáshoz, rework-höz
Forraszhuzalba töltött: mennyisége 1-3 súly%, természetes- vagy műgyanta alapú (lásd bővebben:
SMT labor, előadások)
Külön hozzáadott: gyártáshoz általában nem szükséges; javításhoz nélkülözhetetlen! Fajtái:
folyékony folyasztószerrel töltött filctoll vagy üvegsörtés ecset-toll; zselés folyasztószer
(fecskendőben). Fontos: a felvitt extra folyasztószer maradékát mindig el kell távolítani! (no-clean-t
is, mert nem hőkezelt maradékuk károsíthatja az áramkört)
Rework esetén mindig az eredetileg alkalmazott folyasztószerrel megegyező kategóriájú flux-ot
vagy ilyennel töltött huzalt kell használni!

1. ábra. Egy- és több flux csatornás forraszhuzalok, flux toll

Forrasztási csomópont
Az áramkörben az alkatrészek csatlakozási pontjai a nyomtatott huzalozású lemez csatlakozási
pontjaihoz. Például: forrasztási felület (pad) és alkatrész kontaktusfelület vagy felületre simuló
kivezető (SMT) között; forrszem, fémezett falú furat és alkatrész huzalkivezetők (THT) között. Egy
forrasztási csomópont a kézi forrasztás egysége; pl. egy SOIC8-nál 8 forrasztási csomópont van;
egy furatszerelt ellenállásnál 2.
A forrasztás hőmérséklete
A forrasztandó felületet 40 °C-kal a forrasz olvadáspontja fölé kell melegíteni és 1-5 másodpercig
hőn tartani. Csak így alakítható ki a megfelelő vastagságú intermetallikus réteg, mely a forrasztott
kötés lényege. NEM AZONOS a pákacsúcs hőmérsékletével!
Forrasztópáka
Különböző méretű és alakú heggyel rendelkező hőközlő berendezés, mely hővezetéssel adja át a hőt
a forrasztási csomópontnak.
Az ideális, gyors és hatékony hőátadás érdekében használjunk az alkatrészméretnek még megfelelő,
a lehető legrövidebb és legvastagabb pákahegyet! A pákahegy jó nedvesíthetősége - ha tiszta,
oxidmentes - a hatékony hőátadás egyik alapfeltétele.

A pákacsúcs hőmérséklete
Az a hőmérséklet, mely az adott idő alatt az adott hőátadási viszonyok mellett a csomóponton a
forrasztás hőmérsékletét biztosítja. Általában kb. 100 °C-kal a kívánt felületi hőmérséklet felett
megfelelő, de értéke függ a pákacsúcstól! Kísérletezzünk és válasszuk a lehetséges legalacsonyabb
de a forrasztási feladatnak megfelelő hőmérsékletet! (SAC305-nél kb. 360 °C) Vigyázat! A panel
hőtűrése miatt 370 °C-ot állítsanak be a maximum!
A túl magas pákahőmérséklet rossz forrasztást (a folyasztószer hatástalansága miatt) valamint
hőkárosodást okoz; a túl alacsony hőmérséklet a csomóponthoz kapcsolódó részek túlmelegedését
okozza (mert így a hőhatás túl hosszú ideig éri ezeket).

2. ábra. Forrasztópáka és forrasztóállomás; különféle pákahegyek

Kézi pákás forrasztást az automata gyártósorok mellett alkalmaznak, a gépi úton nem vagy nehezen
forrasztható csomópontoknál, emellett nélkülözhetetlen módja a javításnak, reworknek, így a
fenntarthatóság fontos eszköze. Kis beruházásigényű, folyamatában ellenőrizhető és korrigálható
módszer. Az alkatrész és a hordozó csak kis mértékben melegszik fel, közvetlen emberi munkaerőt
igényel (ennek össszes előnyével és hátrányával). Minősége személyfüggő, ismételhetősége rossz,
szigorú folyamatparaméterek állandóságának biztosítása nehezebb (minőségirányítás).
I. táblázat. Az áramkör alkatrészjegyzéke
Alkatrész azonosító

Tokozás

Jellemzők

1206 CACE

1 uF

THT D=3mm, raszter:2,54 mm

LED

C1
D1, D2, D3, D4, D5
J1 tüskesor

2,54 mm raszterű

PIC programozó csatlakoztatásához

R1, R2, R3, R4, R5

1206 RES

470 Ohm

U1

3,9 mm SO8

PIC12F508 ISN

A mérés menete
A hallgatók a labor során 3. ábrán lévő áramkör forrasztásait készítik el.

3. ábra. USB-táplálású vegyes szerelésű PIC-vezérlésű futófény

1. A munka megtervezése, alkatrészek előkészítése
Eszközök, szerszámok megismerése, az alkatrészek beforrasztási sorrendjének meghatározása
Felületszerelt alkatrészeknél: alkatrészek azonosítása, orientáció meghatározása
Furatszerelt alkatrészeknél: alkatrészek és orientációk azonosítása; alkatrészek furatba ültetése
(paneltartó fészek segítségével: az alkatrészmagasság beállításához és a forrasztás
megkönnyítéséhez)
2. Megfelelő pákacsúcs és pákahőmérséklet kiválasztása, beállítása
3. A kézi forrasztás műveleti lépései
3.1. Felmelegedett forrasztópáka megtisztítása és előónozása
3.2 Hővezető híd képzése: forrasztópáka ráhelyezése a forrasztandó felületre úgy, hogy
mindkét összeforrasztandó felet egyszerre hevítse majd kevés forraszhuzal érintése a forrasztási
csomóponthoz – hőközlés
3.4 A forrasztási csomópont kialakítása: forrasz adagolása a pákával szemben, a forrasztandó
felületre. A forraszhuzalt a pákacsúcshoz nyomni nem szabad, mert tönkremegy a folyasztószer!
3.5 Forraszhuzal elvétele, megfelelő intermetallikus réteg kialakítása (500 ms-1 sec), végül
a pákacsúcs elvétele
Amíg nem szilárdult meg a forrasz, addig ne mozdítsuk meg a panelt!

4. Felületszerelt alkatrészek beforrasztása: a hordozón az egyik forrasztási felület (pad)
előónozása; alkatrész pozícionálás csipesszel; az alkatrész kivezetésének az előónozott
kontaktusfelületre történő beforrasztása; helyes pozíció esetén a többi kivezetés beforrasztása
5. Furatszerelt alkatrészek beforrasztása: alkatrészláb furatba forrasztása, megfelelő
furatkitöltéssel és meniszkusszal; túlnyúló alkatrészlábak levágása - megfelelő magasságban
A forrasztási, forraszthatósági szabványokat a J-STD-001-006 részletezi.
Az áramkörünkön történő forrasztás előtt raszterpanelen gyakorolhatjuk a műveletet.

4. ábra. Kézi forrasztás műveleti sorrendje felületszerelt alkatrész esetén

5. ábra. Kézi forrasztás műveleti sorrendje furatszerelt csomóponton

mechanikai feszültség

raszter!

6. ábra. Furatszerelt LED felépítése és beültetése

6. Minőségellenőrzés
IPC-A-610: Az áramkörök három minőségi osztálya Class 1-től Class 3-ig egyre szigorúbb
követeleményeket ír elő; ezek betartása kötelező (nedvesítés mértéke, magassága a
kivezetésen/lábon/vezetéken, furatkitöltés (mindkét oldalon!), meniszkusz alak, lábhajlítás alakja és
beültetési magasság, stb.). A jó forrasztott kötés ismérvei a szabvány szerint: megfelelő pozíció
(kontaktusfelület, kivezető), megfelelő alak (meniszkusz, láb), nedvesítés megléte (alkatrészen,
paden, forrszemen), megfelelő forrasz mennyiség, sima fényes felület - ólommentesnél kevésbé
tükörfényes, inkább matt a normális.

7. ábra. Minőségi SM és TH forasztott kötések

A kézi forrasztás hibái a nem megfelelő forraszmennyiség; óngolyó (fröccsenés); rövidzár;
jégcsap (más néven szakáll vagy tüske) képződés (icicle); folyasztószer fröcskölés- és maradék;
ráforrasztás (hidegforrasztás); nem (vagy nem megfelelő) nedvesítés; hordozó, alkatrész vagy
szigetelés hőkárosodása (elszíneződés, pad lifting, megolvadás stb.); égett fluxmaradványok.
Okai lehetnek: rosszul megválasztott forraszhuzal átmérő, túl nagy vagy kicsi pákahegy, rossz
pákakezelés (túl lassú mozgatás, pákától kiégett folyasztószer, panel mozgatás), nem megfelelő
pákacsúcs hőmérséklet, alkatrész bevonat hiba, stb.

a)

b)

c)

d)

e)

f)

g)

h)

i)

8. ábra. Tipikus kéziforrasztási hibák: a) túl kevés forrasz, b) túl sok forrasz, c) ráforrasztás,
d) forrszem felválás, e) jégcsap-képződés, f) égett flux maradványok,
g) forraszhíd, h) nem nedvesítés, i) forraszgolyók, nem nedvesítés, égett folyasztószer-maradványok.

7. A PIC felprogramozása az 5 pólusú tüskesorhüvellyel (J1) megfelelő polaritással és
pozícióban csatlakoztatva: 1: MCLR , 2: +5V, 3: GND, 4: PGD, 5: PGC; majd tesztelés USB
táplálással (futófény).
A program elérhető a honlapon: https://www.ett.bme.hu/oktatas/vietab00
Az áramkör később tetszőlegesen átprogramozható, pl. lassabb vagy gyorsabb működés,
„bitkukac”, fényoszlop, kerékpár hátsó lámpa, villogó, csak egy irányba futó vagy középről két
oldalra futó fény, POV kijelző stb.

9. ábra. PIC programozó készülék és a programozó csatlakozó lábkiosztása

10. ábra.

Az áramkörben használt PIC12F508 programozható mikrokontroller lábkiosztása

Ellenőrző kérdések:
1.
2.
3.
4.
5.
6.
7.

Jellemezze a forraszhuzalokat (anyag, átmérő, folyasztószer stb.)!
Jellemezze a kézi forrasztáshoz alkalmazott folyasztószereket!
Hogyan határozzuk meg a helyes pákahőmérsékletet? Kérem, adjon példát is rá
(indoklással/ötvözettel)!
Mi a helyes kézi forrasztás műveleti sorrendje?
Mi az a rework?
Mit ad meg az IPC-A-610 szabvány vizuális ellenőrzésre? Milyen a helyes forrasz alak?
Soroljon fel 3-4 tipikus kézi forrasztási hibát! Adja meg kialakulásuk lehetséges okait és
megelőzésük módszereit!

