II. DOE - Számítógéppel segített kísérlettervezés

Számítógéppel segített kísérlettervezés
A mérés célja: A számítógéppel segített kísérlettervezés labor célja, hogy a résztvevők lehetőséget
kapjanak gyakorlati tapasztalat szerzésére a kísérlet tervezés terén, miközben kihasználják a
számítógépes eszközök előnyeit a tervezési folyamat során.

A mérési feladat: Egyszerű, többváltozós kísérlet vizsgálatán és elvégzésén keresztül
megismerkedni olyan eszközökkel és módszerekkel, amelyek lehetővé teszik a kísérleti tervek és a
kísérleti paraméterek könnyebb kezelését.

A mérés elvégzésével megszerezhető képességek: a résztvevők megtanulhatják, hogy a
kísérlettervezésnek létezik szisztematikus módja. Valamint példákat láthatnak rá, hogy milyen
hatékony szoftverek léteznek a folyamat segítésére.

A mérés során felmerülő fogalmak rövid meghatározása
Kísérlet
A kísérlet a tudományos megismerés egyik módszere, melynek során egy ellenőrzött környezetben
általában ismételhető módon tesztelünk egy hipotézist vagy elméletet. A kísérlet célja, hogy
segítségével adatokat gyűjtsünk, és az ezek közötti összefüggések feltárásával jobban megismerhető
legyen egy jelenség vagy folyamat. A kísérletek során adott feltételek mellett változtatjuk meg egy
vagy több változó értékét (pl. egy folyamat bementei paraméteri), és megfigyeljük, hogy ezek a
változások hogyan befolyásolják a függő változókat (pl. egy folyamat kimeneti paraméterei).
Kísérlettervezés
A kísérlettervezés (DOE – Design of Experiments) olyan módszertan, melynek célja, hogy
rendszerezett és hatékony módon segítse a kísérletek tervezését és végrehajtását, lehetővé téve ezáltal
a megbízható és hasznos információk gyűjtését a független változók (faktorok) függvényében. A
DOE segít minimalizálni a kísérletek számát, így kevesebb időt és erőforrást igényel a kísérletek
végrehajtása.
Tekintve, hogy a folyamat során statisztikai módszereket (melyek ismertetése nem célja a labornak)
használva figyelembe vesszük a külső forrásból származó zajt és a mérési eredmények természetes
változásait, a szisztematikusan tervezett kísérletek pontosabb és megbízhatóbb eredményeket
hozhatnak.
A DOE további előnye, hogy lehetővé teszi a bementei változók közötti interakciók elemzését.
Alkalmazásával képesek lehetünk a különböző faktorok közötti összetett hatások azonosítására, mely
fontos lehet a valósághű modellalkotás és a javasolt változtatások megalapozásához.
A hagyományos próbálkozások módszerével szemben a DOE strukturált és tudományos
megközelítést alkalmaz, amely segít elkerülni a találgatást és a felesleges próbálkozásokat.
A DOE módszertana szinte bármely olyan területen hasznos lehet, ahol kísérleteket hajtanak végre a
változók hatásának megértése és optimalizálása érdekében. Például a gyártás és minőség-ellenőrzés
terén, a gyártási folyamatok optimalizálásához és a termékek minőségének javításához használják.
Az elektronikai termékeknél például az áramkörök tervezésekor a komponensek és paraméterek
optimális kombinációjának meghatározására használhatják. Telekommunikációban a hálózatok és
kommunikációs rendszerek tervezésénél a DOE segít a sávszélesség, a jelminőség és a
szolgáltatásbiztonság optimalizálásában. Új anyagok fejlesztésekor segítségével az anyagi
tulajdonságok optimalizálásával és a gyártási folyamatok hatékonyságának növelésével időt és pénzt
spórolhatunk.

1

II. DOE - Számítógéppel segített kísérlettervezés
Kísérlettervezés alapjai
A DOE módszertana jól körülhatárolt fogalmak szisztematikus és módszeres használatán alapul és
statisztikai eszközöket használ a háttérben. Az alábbiakban felsoroljuk a leggyakrabban használt (a
módszerre sajátosan jellemző) fogalmakat és röviden ismertetjük azok jellemzőit.
Faktorok és szintek definíciója
A faktorok (optimalizációs paraméterek - factor) olyan mérhető vagy minősíthető független változók
vagy tényezők, amelyeket a kísérletben szándékosan változtathatunk annak érdekében, hogy
megvizsgáljuk, hogyan befolyásolják a folyamatunk kimeneteiként azonosított egyéb mennyiségeket.
Például egy gépesített forrasztási folyamatnál faktorok lehetnek a forrasztókemence hőmérséklete, a
szállítószalag sebessége, a fűtés teljesítménye vagy az alkalmazott forrasz összetétele. Minden
faktornak több szintje (level) lehet. A szintek az adott faktor értékeinek konkrét beállításai vagy
értékei. Például a szállítószalag sebessége faktornak lehet alacsony, közepes és magas szintje, vagy
konkrét mm/s dimenziójú értékei.
Az adott vizsgált folyamat során számtalan faktort azonosíthatunk, ám ezek nem mindegyike
szükségszerűen bizonyul lényeges faktornak. (Vagy azért, mert nem az általunk választott kimeneti
paraméterre gyakorolnak hatást, vagy egyáltalán nincs érdemi hatásuk). Ezért a lényegtelen faktorok
kiszűrése és a fő faktorok azonosítása az irányított kísérlettervezés egyik fő feladata. A faktorok
figyelmen kívül hagyása növeli a kísérlet hibáját, és egy rosszul azonosított rendszerben esetleg nem
a valódi optimális munkapont beállítását eredményezheti. A faktorokkal szemben számos fontos
követelményt kell támasztani.
1. Mérhetőség és ellenőrizhetőség: célszerű olyan változókat választani, melyek értékeit
objektív módon tudjuk mérni vagy rögzíteni (lehetőség szerint jól kiforrott és ismert mérési
módszer segítségével). Például ha a faktor egy anyag típusa, akkor annak összetétele vagy
fizikai tulajdonságai legyenek mérhetők.
2. Kontrollálhatóság: képesnek kell lennünk a választott faktor egyes értékeinek reprodukálható
beállítására a kísérletek során.
3. Relevancia: legjobb tudásunk szerint igyekeznünk kell relevánsnak gondolt faktorokat
válaszasztani. Ha olyan mennyiség hatását vizsgáljuk, melynek csekély szerepe van a
folyamat szempontjából, akkor feleslegesen növeljük az elvégzendő kísérletek számát.
4. Függetlenség: ha két faktor között erős kölcsönhatás vagy korreláció van, akkor nehezebb
lehet megérteni az egyes faktorok hatását a rendszerre, hatásukat nehéz lesz szétválasztani.
5. Megfelelő szintek száma: az egyes faktoroknak több szintet kell tartalmazniuk a hatások
pontosabb felméréséhez. Az optimális szintek számát a kísérleti cél és a rendelkezésre álló
erőforrások határozzák meg; a szintek számának helyes megválasztása szintén fontos célja a
kísérlettervezésnek.
6. Stabilitás: a faktoroknak stabilnak kell lenniük a kísérlet teljes időtartama alatt. Ha a bementi
változók időfüggő zajjal terheltek, vagy instabilak, az torzíthatja az eredményeket.
7. Egyértelműség: a faktorok és szintek definíciója és elnevezése egyértelmű kell, hogy legyen,
hogy a kísérlettervezés és az eredmények értelmezése során ne legyenek félreértések.
8. Rendszeresítés és dokumentáció: fontos, hogy a faktorokat rendszeresen dokumentáljuk és
rögzítsük. A faktorok módosításait és a szintek beállításait pontosan rögzíteni kell, hogy
reprodukálható legyen a kísérleti folyamat.

2

II. DOE - Számítógéppel segített kísérlettervezés
Kísérleti faktor
Az a függő változó, amelynek az optimalizálásában érdekeltek vagyunk (pl. egy precíziós ellenállás
értékbeállításánál maga az ellenállás értéke). Ahogy a neve is mutatja, ez is egyfajta faktor, tehát a
fenti tulajdonságok erre a mennyiségre is értendők.
Kísérleti egység
A kísérleti egység azon elem vagy alany, amelyre a kísérletet alkalmazzuk vagy vizsgáljuk. Például
egy autógyárban a kísérleti egységek lehetnek az egyes autók, és azokon végzett mérések vagy tesztek,
de egy több bemeneti paraméterrel rendelkező mérőberendezés is lehet maga a vizsgálati egység.
Véletlenszerű mintavétel
A véletlenszerű mintavétel azt jelenti, hogy a kísérleti egységek kiválasztása és/vagy a faktorszintek
sorrendje véletlenszerű. Ez az elv segít minimalizálni a torzításokat vagy a mintavételi hibákat a
kísérletben, és lehetővé teszi a statisztikai analízis objektív és megbízhatóbb eredményeinek elérését.
A DOE-ra jellemző terminológia
Tekintve, hogy a konkrét mérnöki területen az egyes kísérleti egységek jellemzően nagyon hasonló
tulajdonságokkal rendelkeznek a tipikus faktor és szintszámok jelölésére az I.-es táblázatban található
hatványszámokat használják. Ezért ennek a gyakorlatban kialakult egy sajátos terminológiája, melyet
az alábbi táblázatban ismertetünk.
I. táblázat. DOE tanulmányok jellemző elnevezése
DOE tanulmány elnevezése

Faktor szám

Szint szám

22

2

2

24

4

2

34

4

3

Pareto-diagram
A Pareto-diagram egy gyakori eszköz a kísérlettervezés eredményeinek ábrázolására. Segítségével
azonosítani tudjuk a legfontosabb faktorokat. A Pareto-diagram egy olyan oszlopdiagram, amely az
egyes faktorokat és azok hatásait mutatja be csökkenő sorrendben. Az oszlopok magassága az adott
faktor hatásának mértékét vagy fontosságát jelzi. A diagramon határértéket is ábrázolnak. Azok a
faktorok, amelyek hatása meghaladja ezt a határértéket, lényegesnek tekintik. A faktorok hatásait
különböző statisztikai számításokkal tudjuk meghatározni. (Pl. Variancia analízis (ANOVA), lineáris
regresszió stb.).

1. ábra. Pareto-diagram, melyen látható, hogy jelen példánál valamennyi faktor szignifikáns

3

II. DOE - Számítógéppel segített kísérlettervezés
Szórás
A szórás (standard deviation) a statisztikában egy mérték, amely az adatok „szóródásának” vagy
változékonyságának mértékét mutatja. A szórás azt jelzi, hogy az adatok mennyire térnek el az
átlagtól. Minél nagyobb a szórás, annál nagyobb a változékonyság az adathalmazban. A szórás
mértékegysége megegyezik az eredeti adatok mértékegységével, és pozitív valós szám.
A szórás meghatározáshoz első lépésben Kiszámítjuk az adatok átlagát (átlagos értéket). Kiszámítjuk
az egyes adatpontok és az átlag közötti különbségek négyzetét. Az egyes eltéréseket négyzeteinek
átlagát számoljuk ki, majd négyzetgyököt vonunk az eredményéből.
(𝑋𝑖 −𝑋̂)2
,
𝑁

𝜎 = √∑

ahol σ a szórás Xi az egyes adatpontok a mérési sorban, 𝑋̂: az adatok átlaga, N pedig a mérési pontok
száma
A képletben a szórás (σ vagy s) a következőképpen írható le:
Variancia analízis (ANOVA)
Ez egy olyan statisztikai módszer, ami különböző csoportok átlagának összehasonlítására alkalmas.
Nagyon leegyszerűsítve azt vizsgálja, hogy a különböző csoportba sorolt mért értékek szórása
mennyire tér el egymástól. Az elemzés során az adatokat az átlagos értékek és a variancia alapján
vizsgáljuk, hogy lássuk, a csoportok közötti különbségek statisztikailag szignifikánsak-e. Az ANOVA
statisztikai próbával dönt arról, hogy a csoportok közötti különbségek szignifikánsak-e a nulla
hipotézishez képest. (A nulla hipotézis azt állítja, hogy nincs szignifikáns különbség a csoportok között,
míg az alternatív hipotézis azt állítja, hogy van szignifikáns különbség). Ehhez az f- vagy t-próba nevű
eljárást használja.
A statisztikai szignifikancia referenciavonala a szignifikancia-szinttől függ (α jelöli). Hacsak nem
adott egy olyan lépésenkénti kiválasztási módszer, amely meghatározza alfa értéket, akkor a
szignifikancia-szint az 1 mínusz az elemzés megbízhatósági szintje (pl. 1-99%=0.01).

A mérés menete
1. A kísérleti egység megismerése
Tekintve, hogy a DOE módszertana univerzálisan bármilyen több bemeneti paraméterrel és jól
mérhető kimeneti változókkal rendelkező rendszer vizsgálatára alkalmas, tulajdonképpen bármilyen
kísérleti eszközt viselkedését vizsgálhatnánk segítségével. Illeszkedve az ipari gyakorlathoz a
laborfoglalkozáson is, a témával kapcsolatban legáltalánosabban használt eszközt, egy kaptapultot
vizsgálunk. Egy virtuális, 5 faktorral és egy kimenettel rendelkező kísérleti egységgel fogunk
dolgozni.

#3
#2
#1

#5

#4
2. ábra. Virtuális katapult, mint kísérleti egység képe

4

II. DOE - Számítógéppel segített kísérlettervezés

3. ábra.
II. táblázat. A kísérleti rendszer faktorjainak ismertetése
Magyarázat

#

Ajánlott szintek

1

Pin Elevation

A katapult karját mozgató elasztikus szalag rögzített
végpontja.

120

180

2

Bungee Position

A katapult karját mozgató elasztikus szalag mozgó végpontja.

120

180

3

Cup Elevation

A lövedék hajítókaron található pozíciója

220

280

4

Release Angle

A hajítókar hátsó feszített pozíciója

140

180

5

Firing Angle

A lövedék elengedésének szögállása

110

A gyakorlat során az #5 jelű faktort nem fogjuk állítani, annak értékét állítsuk fixen 110-re. A többi
négy faktort két szint között fogjuk állítani, így a DOE modellünk 24 faktoriális modell lesz.
2. A kísérleti egység megismerése
Minden valóságos mérőberendezés által szolgáltatott eredménynek van egy természetes szórása. Ez
általában az eszköz tökéletlenségéből, esetleg a folyamat vagy az operátor hibájából származtatható.
Folyamatoptimalizálást csak olyan eszközön érdemes elvégezni, ami által szolgáltatott eredmények
hitelességéről meg vagyunk győződve. Ehhez egy sor előzetes vizsgálatra van szükség, hogy lássuk
milyen az eszköz pontossága és a mérés reprodukálhatósága. Az első feladat éppen ennek a vizsgálata.
Próbálgatás útján határozzuk meg először az elérhető legnagyobb hajítási távolságot az #1–4 faktorok
értékeinek állításával! Előszőr beállítjuk a Pin és Cup Elevantion-t, aztán a Bungee position-t és végül
a Release angle pozícióba állításával, majd elengedésével kilőjjük a lövedéket. A mérőszalagról
olvassuk le a távolságot és jegyezzük fel valamennyi lövés után.
Jegyezzük fel, hogy hány kísérlet volt szükséges a maximális távolság meghatározásához!
Ha megvan a maximális hajítási távolság, akkor az ahhoz szükséges beállítások mellett elvégzünk 10
kísérletet és Excel táblázatba rögzítjük a leolvasott távolság értékeket. Grafikusan ábrázoljuk az
értékeket és azok szórását. Vizsgáljuk meg az ismétlés hibáját!
Vizsgáljuk meg közösen, hogy a mi lehet az eredmények szórásának az oka és hogy hogyan lehetne
javítani a folyamaton!
3. Teljes faktoriális kísérletek lefolytatása
Minden, ún. teljes faktoriális tanulmány esetén a faktorok és a szintek által meghatározott hatvány
mondja meg, hogy hány darab kísérletet kell lefolytatni a rendszer vizsgálatához. Jelen esetben
24 = 16 különböző beállítások mellett elvégzett hajításra van szükségünk, melyekhez a vonatkozó
paraméterhalmazt szisztematikusan legenerálhatjuk.
Végezzük el a hajítási kísérleteket a fenti táblázat alapján. Olvassuk le a kapott távolságokat a
mérőszalagról és az értékeket jegyezzük fel Excel táblázatba! A csoport összes mérési eredményét
összegezzük egy közös táblázatba, hogy jelentősen növelni tudjuk az elvégzett kísérletek számát,
megbízhatóbb statisztikát generálva ezzel. A közös táblázat alapján célszoftver segítségével közösen
kiértékeljük a kísérletet. Első lépésben egy Pareto-diagramot készítünk, melyen megvizsgáljuk, hogy
a konkrét esetben mely bemeneti paraméterek bizonyulnak szignifikánsnak. A lényeges változók
hatását közösen kiértékeljük.

5

II. DOE - Számítógéppel segített kísérlettervezés

III. táblázat. A teljes faktoriális kísérlet paraméterei.

Kísérlet sorszáma Pin Elevation Bungee Position Cup Elevation Release Angle
1
120
120
220
140
2
180
120
220
140
3
120
180
220
140
4
180
180
220
140
5
120
120
280
140
6
180
120
280
140
7
120
180
280
140
8
180
180
280
140
9
120
120
220
180
10
180
120
220
180
11
120
180
220
180
12
180
180
220
180
13
120
120
280
180
14
180
120
280
180
15
120
180
280
180
16
180
180
280
180

4. Célértékre optimalizálás
Ha egy teljes faktoriális kísérletet elvégeztünk akkor a rendszerünk viselkedése kiszámítható.
Gyakran előfordul, hogy a kimeneti változó értékét egy konkrét célértékre kell állítani, mert az a
megrendelői követelménye. (pl. egy egyenirányító dióda nyitófeszültsége legyen pontosan 1,2V). Ez
sok bementi változóval és komplex egymásra hatás mellett sokszor nem egyszerű feladat. Vizsgáljuk
meg a katapult esetében mennyire megy ez intuitív utón! Szisztematikus próbálgatás útján próbáljunk
meg egy előre rögzített célt eltalálni és jegyezzük fel az ehhez szükséges próbálkozások számát és
távolság értékeket.
A teljes faktoriális kísérletek elvégzése során előállt eredmények alapján, célszoftver segítségével
határozzuk meg a faktoroknak azon beállításait, melyek az előre rögzített cél eléréshez szükségesek!
Állítsuk be a program által javasolt bemeneti paramétereket és végezzük el a hajítást legalább 10-szer.
Nézzük meg, hogy a javasolt beállítások mellett milyen szórással vagyunk képesek a cél eltalálására.
Hasonlítsuk össze a módszer hatékonyságát az próbálgatáson alapuló módszer hatékonyságával!
Ellenőrző kérdések
1.
Milyen esetekben előnyös a kísérlettervezési módszertanát használni?
2.
Mit nevezünk faktornak és milyen jellemzőkkel kell ideális esetben bírnia?
3.
Mit nevezünk szintnek?
4.
Mitől függ az elvégzendő kísérletek száma DOE módszertan alapján?
5.
Mit ábrázolunk Pareto-diagramban és mi olvasható ki belőle?

6

